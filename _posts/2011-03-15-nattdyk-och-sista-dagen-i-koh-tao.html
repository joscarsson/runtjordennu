---
layout: post
title: Nattdyk och sista dagen i Koh Tao
date: '2011-03-15T16:24:00.001+01:00'
author: Maja
tags:
- thailand
- koh tao
- upplevelser
modified_time: '2011-03-15T16:24:01.460+01:00'
thumbnail: http://lh4.ggpht.com/_CbKTP51Hk9k/TX-EcuJSvDI/AAAAAAAAAq8/OCgAsJ8M_AA/s72-c/IMG_1863_thumb1.jpg?imgmax=800
blogger_id: tag:blogger.com,1999:blog-3819282486068760656.post-1725908104748071185
blogger_orig_url: http://runtjordennu.blogspot.com/2011/03/nattdyk-och-sista-dagen-i-koh-tao.html
---

<p>Då var två dykkurser avslutade och jag och Jonas är numera “Advanced Open Water Divers” efter totalt 6 intensiva dykdagar. Fräckt! Igår gjorde vi tre dyk – två på förmiddagen och ett på kvällen. Det första dyket var ett <strong>djupdyk</strong> och då var vi nere på 30 meters (!!) djup. Det andra dyket handlade om <strong>dykdatorer</strong> och <strong>multilevel-planering</strong> (ni kanske kan gissa vem som absolut ville göra det dyket?). Det tredje dyket var ett <strong>nattdyk</strong> vilket innebär att man helt enkelt dyker när solen har gått ned, dvs. i totalmörker. </p> <p><strong>Djupdyket</strong> var riktigt coolt. Att simma nere på 30 meters djup är… ungefär som att simma på 12 meters djup med skillnaden att det tar längre tid att komma ner och upp, att man inte kan stanna lika länge för att luften tar slut fortare och att fiskarna är fler och större. En annan skillnad är också att man blir helt vansinnigt skrytig av att ha varit nere på 30 meters djup. Jag och Jonas har skrytpratat om detta ända sedan dess. </p> <p><strong>Dykdatordyket</strong> var som ett helt vanligt dyk förutom att jag hade en dykdator på armen. Man kan nog tänka sig att jag inte tittade så mycket på dykdatorn som jag skulle… Man kan också tänka sig att jag undermedvetet tänkte att Jonas alltid löser det där tekniska, och att jag därför lugnt kan simma och titta på fiskar istället. </p> <p><strong>Nattdyket</strong> är bland det mest magkittlande jag har gjort. Att dyka i totalmörker är ju helgalet. Föreställ er att åka ut med båt och vänta tills solen har gått ned för att sedan simma ned på 12 meters djup med ficklampa i ett kolsvart hav. Och precis så var det. Jag var bitvis smått skräckslagen, men spännande och urcoolt var det i alla fall! Vi fick ha häftiga dykficklampor så att vi kunde kommunicera och titta på fiskar. Jag höll i Jonas axel nästan hela tiden för att vara helt säker på att inte komma bort, alternativt råka bubbla upp till ytan igen (som jag ju gjorde dagen innan, lyckat nog…). </p> <p><a href="{{ '/images/2011-03-15-nattdyk-och-sista-dagen-i-koh-tao/IMG_18633.jpg' | prepend: site.baseurl }}"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="Jonas g&ouml;r sig redo f&ouml;r nattdyket." border="0" alt="Jonas g&ouml;r sig redo f&ouml;r nattdyket." src="{{ '/images/2011-03-15-nattdyk-och-sista-dagen-i-koh-tao/IMG_1863_thumb1.jpg' | prepend: site.baseurl }}" width="139" height="184"></a> <a href="{{ '/images/2011-03-15-nattdyk-och-sista-dagen-i-koh-tao/IMG_18704.jpg' | prepend: site.baseurl }}"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="IMG_1870" border="0" alt="IMG_1870" src="{{ '/images/2011-03-15-nattdyk-och-sista-dagen-i-koh-tao/IMG_1870_thumb2.jpg' | prepend: site.baseurl }}" width="244" height="184"></a> <br><em>(1) och (2) Jonas, precis innan det är mörkt nog för att hoppa i.</em></p> <p><a href="{{ '/images/2011-03-15-nattdyk-och-sista-dagen-i-koh-tao/IMG_18714.jpg' | prepend: site.baseurl }}"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="IMG_1871" border="0" alt="IMG_1871" src="{{ '/images/2011-03-15-nattdyk-och-sista-dagen-i-koh-tao/IMG_1871_thumb2.jpg' | prepend: site.baseurl }}" width="244" height="184"></a> <a href="{{ '/images/2011-03-15-nattdyk-och-sista-dagen-i-koh-tao/IMG_18743.jpg' | prepend: site.baseurl }}"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="IMG_1874" border="0" alt="IMG_1874" src="{{ '/images/2011-03-15-nattdyk-och-sista-dagen-i-koh-tao/IMG_1874_thumb1.jpg' | prepend: site.baseurl }}" width="244" height="184"></a> <br><em>(3) Maja, innan nattdyk. (4) Maja och Ida, efter nattdyk. </em></p> <p>Men nu är vi alltså färdigdykta för tillfället. Det känns nästan lite sorgligt. Vi gillar verkligen dykning! </p> <p>Idag har vi “gjort ärenden”, vilket på en sådan här resa innebär 1) lämna in tvätt på “Laundry service” och hämta den några timmar senare, och 2) sälja min Indien-guidebok till en sur thailändare. I övrigt har vi ätit på vårt stammishak och legat på rygg under vår fläkt. Imorgon tar vi färja över till fastlandet för att sedan fortsätta norrut till <strong>Chiang Mai</strong>. Där ska vi göra stan, besöka regnskogen och kanske gå en matlagningskurs. Kanske shoppa lite också, dvs. om den thailändska storleken XXL är tillräckligt stor för mig. De är ju så vansinnigt nätta, de där thailändarna.&nbsp; </p> <p><em>P.S. Den enda baksidan med all härlig dykning är att jag numera är skyldig Jonas en för mig läskig upplevelse. För Jonas har ju trots sin rädsla för att ha vatten över huvudet dykt ned 30 meter under havets yta. Vad jag kommer att tvingas genomleva för skräckupplevelse som betalning för detta är än så länge väldigt oklart. Jag är ju, till skillnad från Jonas, rädd för allt <strong>utom</strong> just vatten så möjligheterna är nästan oändliga. Om jag överlever får ett framtida blogginlägg förtälja.</em></p>  
