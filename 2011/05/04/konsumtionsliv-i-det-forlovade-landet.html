<!DOCTYPE html>
<html>
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=920">
    <meta name="robots" content="noindex">
    <title>Konsumtionsliv i det förlovade landet</title>
    <link rel="stylesheet" href="/runtjordennu/css/main.css">
    <link rel="shortcut icon" href="/runtjordennu/images/favicon.ico" />
  </head>
  <body>
    <div class="container">
      <div class="center">
        <div class="header">
          <h1>Runt jorden!</h1>
        </div>
        <div class="row">
          <div class="left">
            <div>
  <span class="post-date">onsdag, maj 4, 2011</span>
  <h2>Konsumtionsliv i det förlovade landet</h2>
  <div>
    <p>Så fort vi landade i L/A kände jag hur min puls liksom gick upp några slag. Jag blev, helt plötsligt, obeskrivligt sugen på att <strong>konsumera</strong>. USA har nog den effekten på många människor. Så fort man landar här blir man otroligt sugen på snabbmat och på att shoppa (okontrollerat och gärna med kort, så att man slipper greppa vilka summor som försvinner från kontot). Helt plötsligt känns en promenad på några minuter onödigt jobbig (“Vi har ju hyrt bil nu!”). Jag skulle definitivt kunna stanna här länge.</p> <p>Vi landade på Los Angeles enorma flygplats. Därifrån tog vi en shuttle bus till vår biluthyrningsfirma, där vi hämtade vårt vrålåk för de närmaste 12 dagarna. Det tog två dygn innan jag och Jonas fattade vad vi faktiskt har för bil (vilket bl.a. har yttrat sig i att en arg man skrek och undrade vad i helsicke vi höll på med när vi förgäves försökte låsa upp hans bil, av ett helt annat märke…). Vi hyrde också en underbar GPS-kvinna som berättar för oss hur vi ska åka. Hon är verkligen en klippa.</p> <p>Innan vi kom till L/A är det två saker som många har berättat för oss:</p> <ol> <li>Man <strong>måste </strong>köra bil i L/A. Det går liksom inte att INTE ha bil för allt är så utspritt.  <li>Det är rent utsagt <strong>vanvettigt </strong>att köra bil i L/A. Trafiken är så galen att ingen vanlig människa kan köra där. </li></ol> <p>Både 1 och 2 är i viss mån sanna, men framför allt 1. Det är fascinerande hur L/A ens kan ha uppkommit. Det finns ingen riktig stadskärna utan istället finns mängder av områden som knyts samman av monsterstora vägar. En L/A-bo skulle förmodligen inte ens förstå begreppet “gågata”. Här kör man bil om man kan – varför stanna och sitta ned när man kan käka pommes frites i bilen? Nummer 2 hade definitivt varit sann om det vore jag som satt vid ratten. Jonas däremot beter sig som om han aldrig har gjort annat än att byta fil på 6-fils-vägar (åt ett håll). Han och GPS-kvinnan är ett fantastiskt team.</p> <p><a href="/runtjordennu/images/2011-05-04-konsumtionsliv-i-det-forlovade-landet/DSC_3719%5B5%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="DSC_3719" border="0" alt="DSC_3719" src="/runtjordennu/images/2011-05-04-konsumtionsliv-i-det-forlovade-landet/DSC_3719_thumb%5B1%5D.jpg" width="244" height="164"></a> <a href="/runtjordennu/images/2011-05-04-konsumtionsliv-i-det-forlovade-landet/DSC_3718%5B5%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="Maja i v&aring;r nyuth&auml;mtade hyrbil p&aring; Alamo." border="0" alt="Maja i v&aring;r nyuth&auml;mtade hyrbil p&aring; Alamo." src="/runtjordennu/images/2011-05-04-konsumtionsliv-i-det-forlovade-landet/DSC_3718_thumb%5B1%5D.jpg" width="244" height="164"></a> <br><em>(1) och (2) Vrålåket.</em></p> <p>Sedan vi kom hit till L/A i förrgår har vi hunnit med mycket. Vi har:</p> <ol> <li>Ätit snabbmat på McDonalds, Subway och El Pollo Loco.  <li>Ätit donuts till frukost.  <li>Blivit kära i Guds gåva till glassälskaren: Yoghurtland.  <li>Hängt med vår L/A-vän Delia som vi träffade i Indien.  <li>Besökt en “Gated community” (där Delia bor).  <li>Provat på friterade “macaroni&amp;cheese”-bollar (till förrätt!).  <li>Käkat thaimat och hängt med Simret och Wille.  <li>Bränt obscent mycket pengar på elektronik, kläder och smink.  <li>Klippt oss på Beverly Boulevard (som är en tvärgata till gatan där vi bor).  <li>Hängt i både Beverly Hills och i Hollywood. Julia Roberts måste dock vara på semester, för hon var inte där.</li></ol> <p><br><a href="/runtjordennu/images/2011-05-04-konsumtionsliv-i-det-forlovade-landet/DSC_3722%5B2%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="F&ouml;rsta stoppet: McDonalds." border="0" alt="F&ouml;rsta stoppet: McDonalds." src="/runtjordennu/images/2011-05-04-konsumtionsliv-i-det-forlovade-landet/DSC_3722_thumb.jpg" width="244" height="164"></a> <a href="/runtjordennu/images/2011-05-04-konsumtionsliv-i-det-forlovade-landet/DSC_3723%5B3%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="DSC_3723" border="0" alt="DSC_3723" src="/runtjordennu/images/2011-05-04-konsumtionsliv-i-det-forlovade-landet/DSC_3723_thumb%5B1%5D.jpg" width="111" height="164"></a> <br><em>(1) och (2) Det första vi gjorde när vi hämtat vår hyrbil var att besöka McDonalds. Det kändes helt rätt.</em></p> <p><a href="/runtjordennu/images/2011-05-04-konsumtionsliv-i-det-forlovade-landet/DSC_3724%5B2%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="DSC_3724" border="0" alt="DSC_3724" src="/runtjordennu/images/2011-05-04-konsumtionsliv-i-det-forlovade-landet/DSC_3724_thumb.jpg" width="244" height="164"></a> <a href="/runtjordennu/images/2011-05-04-konsumtionsliv-i-det-forlovade-landet/DSC_3727%5B2%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="DSC_3727" border="0" alt="DSC_3727" src="/runtjordennu/images/2011-05-04-konsumtionsliv-i-det-forlovade-landet/DSC_3727_thumb.jpg" width="244" height="164"></a> <br><a href="/runtjordennu/images/2011-05-04-konsumtionsliv-i-det-forlovade-landet/DSC_3731%5B2%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="DSC_3731" border="0" alt="DSC_3731" src="/runtjordennu/images/2011-05-04-konsumtionsliv-i-det-forlovade-landet/DSC_3731_thumb.jpg" width="244" height="164"></a> <a href="/runtjordennu/images/2011-05-04-konsumtionsliv-i-det-forlovade-landet/DSC_3736%5B2%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="DSC_3736" border="0" alt="DSC_3736" src="/runtjordennu/images/2011-05-04-konsumtionsliv-i-det-forlovade-landet/DSC_3736_thumb.jpg" width="244" height="164"></a> <br><em>(3)-(6) Efter McDonaldslunchen körde vi bil till vårt boende i West Hollywood. Vi blev överlyckliga när vi fick reda på att det både fanns gratis parkering, wifi och frukost…</em></p> <p>&nbsp;<a href="/runtjordennu/images/2011-05-04-konsumtionsliv-i-det-forlovade-landet/DSC_3742%5B5%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="Gratisfrukosten p&aring; v&aring;rt boende: Donuts." border="0" alt="Gratisfrukosten p&aring; v&aring;rt boende: Donuts." src="/runtjordennu/images/2011-05-04-konsumtionsliv-i-det-forlovade-landet/DSC_3742_thumb%5B3%5D.jpg" width="254" height="377"></a> <br><em>(7) … som bestod av donuts.</em></p> <p><a href="/runtjordennu/images/2011-05-04-konsumtionsliv-i-det-forlovade-landet/DSC_3747%5B2%5D.jpg"><em><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="DSC_3747" border="0" alt="DSC_3747" src="/runtjordennu/images/2011-05-04-konsumtionsliv-i-det-forlovade-landet/DSC_3747_thumb.jpg" width="244" height="164"></em></a><em> </em><a href="/runtjordennu/images/2011-05-04-konsumtionsliv-i-det-forlovade-landet/DSC_3745%5B2%5D.jpg"><em><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="DSC_3745" border="0" alt="DSC_3745" src="/runtjordennu/images/2011-05-04-konsumtionsliv-i-det-forlovade-landet/DSC_3745_thumb.jpg" width="244" height="164"></em></a><em> <br></em><a href="/runtjordennu/images/2011-05-04-konsumtionsliv-i-det-forlovade-landet/DSC_3751%5B2%5D.jpg"><em><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="DSC_3751" border="0" alt="DSC_3751" src="/runtjordennu/images/2011-05-04-konsumtionsliv-i-det-forlovade-landet/DSC_3751_thumb.jpg" width="244" height="164"></em></a><em> </em><a href="/runtjordennu/images/2011-05-04-konsumtionsliv-i-det-forlovade-landet/DSC_3752%5B2%5D.jpg"><em><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="I Levi's-butiken p&aring; Westfield, som vi som tur &auml;r inte handlade i." border="0" alt="I Levi's-butiken p&aring; Westfield, som vi som tur &auml;r inte handlade i." src="/runtjordennu/images/2011-05-04-konsumtionsliv-i-det-forlovade-landet/DSC_3752_thumb.jpg" width="244" height="164"></em></a><em> <br>(8)-(11) Dagen efter vi kom fram hängde vi hela dagen med vår urhärliga kompis Delia som vi träffade under vår resa i Indien. Delia är född och uppvuxen i L/A. Vi hämtade henne utanför hennes hus i ett jättefint och rent Gated Community i the Valley. Där fick man berätta för vakten vem man skulle besöka för att ens få komma in. Delia visade oss bra shoppingställen och väntade tålmodigt medan jag och Jonas shoppade.</em></p> <p><a href="/runtjordennu/images/2011-05-04-konsumtionsliv-i-det-forlovade-landet/DSC_3758%5B2%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="Lunch med Delia p&aring; the Cheesecake Factory. Friterade bollar av macaroni&amp;cheese till f&ouml;rr&auml;tt." border="0" alt="Lunch med Delia p&aring; the Cheesecake Factory. Friterade bollar av macaroni&amp;cheese till f&ouml;rr&auml;tt." src="/runtjordennu/images/2011-05-04-konsumtionsliv-i-det-forlovade-landet/DSC_3758_thumb.jpg" width="244" height="164"></a> <a href="/runtjordennu/images/2011-05-04-konsumtionsliv-i-det-forlovade-landet/DSC_3759%5B2%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="DSC_3759" border="0" alt="DSC_3759" src="/runtjordennu/images/2011-05-04-konsumtionsliv-i-det-forlovade-landet/DSC_3759_thumb.jpg" width="244" height="164"></a> <br><a href="/runtjordennu/images/2011-05-04-konsumtionsliv-i-det-forlovade-landet/DSC_3760%5B2%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="Jonas upp&auml;tna dunderm&aring;ltid: Steak med kaloribombs-potatismos och bruns&aring;s." border="0" alt="Jonas upp&auml;tna dunderm&aring;ltid: Steak med kaloribombs-potatismos och bruns&aring;s." src="/runtjordennu/images/2011-05-04-konsumtionsliv-i-det-forlovade-landet/DSC_3760_thumb.jpg" width="244" height="164"></a> <a href="/runtjordennu/images/2011-05-04-konsumtionsliv-i-det-forlovade-landet/DSC_3762%5B2%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="DSC_3762" border="0" alt="DSC_3762" src="/runtjordennu/images/2011-05-04-konsumtionsliv-i-det-forlovade-landet/DSC_3762_thumb.jpg" width="244" height="164"></a> <br><em>(12)-(15) Delia bjöd oss också på jättegod lunch på the Cheesecake Factory. Där beställde hon casual in friterade bollar med macaroni&amp;cheese till förrätt. Det kändes väldigt amerikanskt, nice! Vi blev så mätta av maten att vi inte orkade prova deras berömda cakes. Jonas varmrätt innehöll tydligen nätta 1400 kcal enligt en näringstabell (som finns på nästan alla restauranger här i L/A).</em></p> <p><a href="/runtjordennu/images/2011-05-04-konsumtionsliv-i-det-forlovade-landet/DSC_3767%5B2%5D.jpg"><em><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="Simret, hemma hos Wille. Jonas provar iPad2. Innan hade vi varit ute och &auml;tit thaimat och p&aring; Yoghurtland." border="0" alt="Simret, hemma hos Wille. Jonas provar iPad2. Innan hade vi varit ute och &auml;tit thaimat och p&aring; Yoghurtland." src="/runtjordennu/images/2011-05-04-konsumtionsliv-i-det-forlovade-landet/DSC_3767_thumb.jpg" width="244" height="164"></em></a><em> </em><a href="/runtjordennu/images/2011-05-04-konsumtionsliv-i-det-forlovade-landet/DSC_3768%5B2%5D.jpg"><em><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="Wille." border="0" alt="Wille." src="/runtjordennu/images/2011-05-04-konsumtionsliv-i-det-forlovade-landet/DSC_3768_thumb.jpg" width="244" height="164"></em></a><em> <br>(16) och (17) På kvällen hälsade vi på Wille och Simret i närheten av UCLA, vilket var supertrevligt. Vi käkade thaimat. Till efterrätt visade grabbarna oss till himmelriket Yoghurtland. Där får man välja och fylla på en stor bunke med yoghurtglasser helt själv och dessutom välja hur mycket topping man vill (t.ex. kakdegsklumpar, vit choklad, jordgubbar). Sedan vägs bunken och man får betala jättelite. Jag ångrade att jag inte tog mer kaksmulor och Jonas ångrade att han tog av glassen som smakade lite för mycket yoghurt och lite för lite glass. Vi kommer helt klart att återvända, då kommer bilder! </em></p> <p><a href="/runtjordennu/images/2011-05-04-konsumtionsliv-i-det-forlovade-landet/IMG_2154%5B3%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="IMG_2154" border="0" alt="IMG_2154" src="/runtjordennu/images/2011-05-04-konsumtionsliv-i-det-forlovade-landet/IMG_2154_thumb%5B1%5D.jpg" width="324" height="244"></a> <a href="/runtjordennu/images/2011-05-04-konsumtionsliv-i-det-forlovade-landet/IMG_2159%5B2%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="IMG_2159" border="0" alt="IMG_2159" src="/runtjordennu/images/2011-05-04-konsumtionsliv-i-det-forlovade-landet/IMG_2159_thumb.jpg" width="184" height="244"></a> <br><a href="/runtjordennu/images/2011-05-04-konsumtionsliv-i-det-forlovade-landet/IMG_2155%5B2%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="IMG_2155" border="0" alt="IMG_2155" src="/runtjordennu/images/2011-05-04-konsumtionsliv-i-det-forlovade-landet/IMG_2155_thumb.jpg" width="244" height="184"></a> <a href="/runtjordennu/images/2011-05-04-konsumtionsliv-i-det-forlovade-landet/IMG_2156%5B2%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="IMG_2156" border="0" alt="IMG_2156" src="/runtjordennu/images/2011-05-04-konsumtionsliv-i-det-forlovade-landet/IMG_2156_thumb.jpg" width="244" height="184"></a> <br><em>(18)-(21) Idag har vi shoppat i krokarna runt Beverly Hills. På eftermiddagen klippte vi oss på en hårsalong i Beverly Hills som jag hittade via den superpopulära sajten yelp.com där man kan läsa recensioner om allt möjligt.</em></p> <p><a href="/runtjordennu/images/2011-05-04-konsumtionsliv-i-det-forlovade-landet/IMG_2170%5B5%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="IMG_2170" border="0" alt="IMG_2170" src="/runtjordennu/images/2011-05-04-konsumtionsliv-i-det-forlovade-landet/IMG_2170_thumb%5B1%5D.jpg" width="244" height="184"></a> <a href="/runtjordennu/images/2011-05-04-konsumtionsliv-i-det-forlovade-landet/IMG_2171%5B2%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="IMG_2171" border="0" alt="IMG_2171" src="/runtjordennu/images/2011-05-04-konsumtionsliv-i-det-forlovade-landet/IMG_2171_thumb.jpg" width="244" height="184"></a> <br><a href="/runtjordennu/images/2011-05-04-konsumtionsliv-i-det-forlovade-landet/DSC_3781%5B5%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="DSC_3781" border="0" alt="DSC_3781" src="/runtjordennu/images/2011-05-04-konsumtionsliv-i-det-forlovade-landet/DSC_3781_thumb%5B1%5D.jpg" width="244" height="164"></a> <a href="/runtjordennu/images/2011-05-04-konsumtionsliv-i-det-forlovade-landet/DSC_3778%5B2%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="DSC_3778" border="0" alt="DSC_3778" src="/runtjordennu/images/2011-05-04-konsumtionsliv-i-det-forlovade-landet/DSC_3778_thumb.jpg" width="244" height="164"></a> <br><a href="/runtjordennu/images/2011-05-04-konsumtionsliv-i-det-forlovade-landet/DSC_3776%5B2%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="DSC_3776" border="0" alt="DSC_3776" src="/runtjordennu/images/2011-05-04-konsumtionsliv-i-det-forlovade-landet/DSC_3776_thumb.jpg" width="164" height="244"></a>&nbsp; <a href="/runtjordennu/images/2011-05-04-konsumtionsliv-i-det-forlovade-landet/DSC_3784%5B3%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="DSC_3784" border="0" alt="DSC_3784" src="/runtjordennu/images/2011-05-04-konsumtionsliv-i-det-forlovade-landet/DSC_3784_thumb%5B1%5D.jpg" width="364" height="244"></a> <br><em>(22)-(27) Efter klippningen stack vi till Hollywood en sväng och hängde med kändisarna. </em></p> <p><a href="/runtjordennu/images/2011-05-04-konsumtionsliv-i-det-forlovade-landet/DSC_3790%5B2%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="DSC_3790" border="0" alt="DSC_3790" src="/runtjordennu/images/2011-05-04-konsumtionsliv-i-det-forlovade-landet/DSC_3790_thumb.jpg" width="244" height="164"></a> <a href="/runtjordennu/images/2011-05-04-konsumtionsliv-i-det-forlovade-landet/DSC_3793%5B2%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="DSC_3793" border="0" alt="DSC_3793" src="/runtjordennu/images/2011-05-04-konsumtionsliv-i-det-forlovade-landet/DSC_3793_thumb.jpg" width="244" height="164"></a> <br><a href="/runtjordennu/images/2011-05-04-konsumtionsliv-i-det-forlovade-landet/DSC_3801%5B2%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="DSC_3801" border="0" alt="DSC_3801" src="/runtjordennu/images/2011-05-04-konsumtionsliv-i-det-forlovade-landet/DSC_3801_thumb.jpg" width="244" height="164"></a> <a href="/runtjordennu/images/2011-05-04-konsumtionsliv-i-det-forlovade-landet/DSC_3788%5B2%5D.jpg"><img style="border-right-width: 0px; display: inline; border-top-width: 0px; border-bottom-width: 0px; border-left-width: 0px" title="DSC_3788" border="0" alt="DSC_3788" src="/runtjordennu/images/2011-05-04-konsumtionsliv-i-det-forlovade-landet/DSC_3788_thumb.jpg" width="244" height="164"></a> <br><em>(28)-(31) När jag trodde att Hollywoodbesöket var slut ville Jonas absolut leta reda på det perfekta fotograferingsläget för Hollywood-skylten. Efter X antal uppförsbackar för att få “en lite bättre bild” hamnade vi till slut på ett promenadstråk som till fots (!!) tog oss upp till den här platsen där man hade utsikt över hela L/A. Jonas ville egentligen ha en ännu bättre bild på sig själv med Hollywood-skylten ännu närmare, men då la jag veto.</em></p> <p>Med andra ord går det absolut ingen nöd på oss. Man skulle faktiskt förmodligen lätt kunna missta oss för Brad Pitt och Angelina Jolie, så bra smälter vi in här i L/A. Imorgon ska vi köra ökenväg upp till Las Vegas. Där är jag övertygad om att vinna storkovan.</p>  

  </div>
  <div class="post-footer">
    <p>
      Upplagd av Maja kl. <span class="time">08:56</span><br/>
    </p>
    Etiketter: usa, los angeles
  </div>
  <div>
    <h2>8 kommentarer:</h2>
    
    <div class="comment">
      <p>
        <span class="author">Anonym</span> <span class="time">4 maj, 2011 09:36</span>
      </p>

      <p>Åh... jag vill ha er, jag vill va med er. Även om inte ni längtar tokmycket efter att åka hem, så längtar jag tokmycket efter att ni åker hem. Why?<br />1) Jag kommer att bli en mycket mer harmonisk människa, då jag i avsaknad av era brutala (på många sätt) inlägg om fantastisk resa, kommer tycka att mitt liv inte är så himla dumt ändå. Ni bär ju en stor del av ansvaret (skulden) till att jag hetsar i väg till Singapore i höst. Så för allas välmående, kom hem.<br />2) Jag är inte missunnsam, jag är inte missunnsam... <br />3) Mitt liv är också vettigt och kul (först: nyhetsmorgon, sen: efter tio, sen: Oprah...sen lunch, sen sitta av lite tid, sen typ friskis.), men bara för att ni lägger upp massa balla bilder så framstår ert liv som mer intressant. Jag är bara inte lika exhibitionistisk som ni. <br />4) Åk aldrig bort så här länge igen, Jonas - du är ju en go kille och allt, men känns som att det är lite ditt fel att JAG inte fått prata i tele m Maja på typ en evighet. Och som ni förstått så är MITT välmående viktigare än ert. Så visa lite omtänksamhet och respekt, tänk på era vänner och kom heeeeem!<br /><br />Ok. Love you! och ses snart! Pusspusspuss</p>
    </div>
    
    <div class="comment">
      <p>
        <span class="author">Anonym</span> <span class="time">4 maj, 2011 09:39</span>
      </p>

      <p>Eftersom jag är en sådan ödmjuk och generös person så ville jag inte besvära mig med att skriva vem som skrev meddelandet ovan... tänkte liksom att det är givet, att ni bara har en vän osv. Om det nu mot all förmodan skulle vara så att det råder något tvivel om vem avsändaren var, så är det alltså från mig. Ida</p>
    </div>
    
    <div class="comment">
      <p>
        <span class="author">Anonym</span> <span class="time">4 maj, 2011 12:52</span>
      </p>

      <p>Åh, nu får jag sån lust att bara hoppa in i er resa...den lusten har jag haft många ggr under den tiden man läst era fantastiska upplevelser o inlägg!! Nu satt jag på bussen på väg in t jobbet o läste o när jag hoppade av trodde jag att jag oxå var i LA...så inne i era berättelser är jag! Speciellt det där glassstället..bilder SNART om jag får be!! ;-) kram o ha det fortsatt gott från glasstokiga moster Anna</p>
    </div>
    
    <div class="comment">
      <p>
        <span class="author">Anonym</span> <span class="time">4 maj, 2011 12:59</span>
      </p>

      <p>Och, ja det blev en skitsnygg bild vid HollywoodSkylten, Jonas! ;-) förstår dig precis, jag skulle gjort likadant, ligger nog i släkten....?</p>
    </div>
    
    <div class="comment">
      <p>
        <span class="author">aroha</span> <span class="time">5 maj, 2011 07:46</span>
      </p>

      <p>Åh vad kul! Där har jag ju också varit! :) <br /><br />Och om du nu är sugen på att shoppa... Glöm inte att du har syskonbarn! Vincent har storlek 23 i snygga skor. KLädmässigt räknas han nog som en 2-3 åring (hoodtröja och keps är kul). Pi gillar unisexkläder bebisstorlek. Jag kan absolut tänka mig att betala om du hittar något nice till någon av dem!</p>
    </div>
    
    <div class="comment">
      <p>
        <span class="author">Anonym</span> <span class="time">5 maj, 2011 07:59</span>
      </p>

      <p>Har ni varit på Sunset Strip än :D<br /><br />/Daniel</p>
    </div>
    
    <div class="comment">
      <p>
        <span class="author">Jonas</span> <span class="time">6 maj, 2011 10:57</span>
      </p>

      <p>Ida: Maja gjorde som vanligt när hon läser saker du skrivit: hon välmåendesuckar, småskrattar, storskrattar och avslutar med &quot;åååh jag tycker så mycket ooom Idaaaa&quot;. Jag fattar varför :) Ska bli kul att ses när vi kommer hem!<br /><br />Anna: Jag tänkte på mamma och dig när vi satt där och åt glass på Yoghurtland! Men eftersom vi alla som åt där var övertygade om att det här fenomenet MÅSTE komma till Sverige snart så behöver ni nog inte oroa er. Hur skulle en så bra grej INTE kunna komma till Sverige? :) Bilder kommer snart, vi har inte glömt! <br /><br />Tja, angående bilden, det är Jonas och det är Hollywood-skylt iallafall. Vi körde helt slumpmässigt in på olika små kvartersvägar för att hitta dit, så när vi kom fram till början av stigen som ledde dit (och det var skyltat att det var dit stigen ledde!) blev vi jättepaffa. &quot;Va? Det står &#39;Hollywood Sign This Way&#39; på skylten!!! Säkert George Clooney och Brad Pitt som snickrat ihop ett practical joke för turister...&quot;.<br /><br />Daniel: Det beror på hur man menar med &quot;varit&quot;. Vi har kört på gatan, men vi har inte gått runt där till fots. Det är där man kan se Slash hänga på en bar va? ;) Svårt att hinna med allt!</p>
    </div>
    
    <div class="comment">
      <p>
        <span class="author">Anonym</span> <span class="time">6 maj, 2011 13:16</span>
      </p>

      <p>UUVVEEESAAA! I LOVE IT :) Jag är så himla avundsjuk. Glöm inte att äta rice krispies treats och chocolate chip granola bars också, jättebra mellanmål :) Om ni ser Apple Bees tycker typ alla amerikaner att de är B, men det är suupergott och prisvärt! Red Lobster, MUMS, och Olive Garden, MUMS! <br />STINA</p>
    </div>
    
  </div>
</div>

          </div>
          <div class="right">
            <img class="us" src="/runtjordennu/images/nyastestebild.jpg"/>
            <div class="our-trip">
              <h4>VÅR RESA</h4>
              <h5>15 januari</h5>
              <p class="done">Köpenhamn, Danmark --> Kairo, Egypten</p>
              <h5>20 januari</h5>
              <p class="done">Kairo, Egypten --> Nairobi, Kenya</p>
              <h5>9 februari</h5>
              <p class="done">Dar es Salaam, Tanzania --> Mumbai, Indien </p>
              <h5>2 mars</h5>
              <p class="done">New Delhi, Indien --> Kuala Lumpur, Malaysia --> Koh Samui, Thailand</p>
              <h5>3 april </h5>
              <p class="done">Krabi, Thailand --> Kuala Lumpur, Malaysia --> Sydney, Australien</p>
              <h5>17 april</h5>
              <p class="done">Brisbane, Australien --> Auckland, Nya Zeeland</p>
              <h5>24 april</h5>
              <p class="done">Auckland, Nya Zeeland --> Rarotonga, Cooköarna</p>
              <h5>30 april</h5>
              <p class="done">Rarotonga, Cooköarna --> Los Angeles, USA</p>
              <h5>16 maj</h5>
              <p class="done">Los Angeles, USA --> Hem (via London)</p>
            </div>
            <div class="google-map">
              <a target="_blank" href="http://maps.google.com/maps/ms?ie=UTF8&hl=en&msa=0&msid=112796622693874002748.000493dc0726aa364c995&t=h&z=2">
                <img src="/runtjordennu/images/p_ruttmaja.png"/>
              </a>
              <p>(det går att klicka på kartan)</a>
            </div>
          </div>
        </div>
      </div>
    </div>
  </body>
</html>
