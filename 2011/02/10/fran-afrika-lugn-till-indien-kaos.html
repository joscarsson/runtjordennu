<!DOCTYPE html>
<html>
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=920">
    <meta name="robots" content="noindex">
    <title>Från Afrika-lugn till Indien-kaos</title>
    <link rel="stylesheet" href="/runtjordennu/css/main.css">
    <link rel="shortcut icon" href="/runtjordennu/images/favicon.ico" />
  </head>
  <body>
    <div class="container">
      <div class="center">
        <div class="header">
          <h1>Runt jorden!</h1>
        </div>
        <div class="row">
          <div class="left">
            <div>
  <span class="post-date">torsdag, februari 10, 2011</span>
  <h2>Från Afrika-lugn till Indien-kaos</h2>
  <div>
    <p>Sista dagarna i Afrika blev inte så härliga som de borde ha blivit. Både jag och Jonas låg däckade i matförgiftning (tji fick vi som skrattade åt det svenska paret med bacillskräck). Matförgiftning är… inte är en jätterolig upplevelse. Men det är nog bara att gilla läget, för Indien är inte direkt känt för att vara ett magvänligt resmål. Enligt min guidebok utgiven av Lonely Planet kan man läsa följande:</p> <p>“<em>Traveller´s diarrhoea is by far the most common problem affecting travellers – between 30 and 70 % people will suffer from it within two weeks of starting their trip.”</em></p> <p>Jippie. Det ska tilläggas att någon motsvarighet inte gick att finna i guideboken om Tanzania. Undrar hur statistiken ser ut om man kommer till Indien magsjuk? Kan man förvänta sig att tidsfristen för insjuknande ökar? Eller kanske har vi nu utvecklat ett super-magförsvar? Hoppas kan man alltid. </p> <p>Från Zanzibar åkte vi i alla fall efter en dryg veckas slappande (och lite magsjuka) till Zanzibar town där vi sov i en natt på ett helt okej hostel. Därifrån åkte vi vidare till Dar es Salaam med båt där vi sov ytterligare en natt. Från Dar es Salaam åkte vi på onsdagen den 9 februari flyg till Mumbai, Indien. Först flög vi till Doha i Qatar och därifrån flög vi vidare till Mumbai. Man kan nog lugnt påstå att jag och Jonas är två av världens mest tacksamma flygresenärer. Medan övriga flygresenärer halvintresserat äter eller tar del av det som man får under resan, sitter jag och Jonas och frossar hysteriskt och lyckligt i flygplansgodis, flygplansvåtservetter, dryck och flygmat. Och igår var vi verkligen på lyxiga flygplan. Man fick t.o.m. fördrink - med snacks! – innan flygmaten serverades. Dessutom hade varje passagerare en liten skärm framför sig med filmer, musik, serier, osv. Jonas lyckades tyvärr ha sönder både hans och min skärm, men ändå!</p> <p>Nu är vi alltså i Mumbai (Bombay), Indien. Det måste erkännas att Indien har varit lite av ett orosmoment från början av den här resan. Det är svårt att känna annorlunda efter allt man läser om andra människors upplevelse av Indien. De flesta som har rest i Indien verkar nämligen vara överens om att Indien:</p> <ul> <li>Luktar förbannat illa.</li> <li>Är väldigt ohygieniskt över lag.</li> <li>Kräver enormt mycket tålamod och tid.</li> <li>Är rent utsagt livsfarligt ibland (t.ex. om man åker buss). </li></ul> <p>Jag lovar att ge er min uppfattning om detta om vi överlever fram till den 2 mars då vi flyger vidare till Thailand!</p> <p>Idag har vi gjort stan här i Mumbai. Vårt hotell ligger lite avsides, så för att komma till centrum måste vi åka både <a href="http://en.wikipedia.org/wiki/Auto_rickshaw" target="_blank">tuk-tuk</a> och lokaltåg om vi inte vill betala taxi hela vägen (vilket är betydligt dyrare). Att åka tåg i Indien är ett äventyr, minst sagt. När vi väl hade hittat rätt tåg och köpt biljetter på rätt ställe (och fattat hur mycket vi skulle betala, vilket inte var helt lätt) var vi nära att hoppa på vagnen som bara var för kvinnor. Sedan blev vi i sista sekund indragna i en överfull vagn där man tydligen skulle ha bagage. Vid nästa station fick vi byta vagn till en “ledig” vagn med ungefär 100 indier i. Det är liksom standard att åtminstone 5 indier måste hänga utanför tågdörren för att få plats. Man får inte vara så pryd när man åker tåg i Indien, för det är omöjligt att <em>inte </em>ha en indier tätt intill sig från alla håll. Vid ett tillfälle började två personer slåss på tåget p.g.a. platsbrist, men det verkade inte vara en stor grej. Våra medresenärer skrattade lite och kastade ut den ena killen, sen var det inte mer med det. </p> <p>I Mumbai:s centrum är det jättefint. Dagens projekt var att hitta en guide-bok för Indien i tryckt format som jag har letat efter även i Tanzania, men den fanns ingenstans. Imorgon ska vi ut och dessutom våga ta med kameran, så då kommer förhoppningsvis massa bilder!</p>  

  </div>
  <div class="post-footer">
    <p>
      Upplagd av Maja kl. <span class="time">19:44</span><br/>
    </p>
    Etiketter: mumbai, indien
  </div>
  <div>
    <h2>8 kommentarer:</h2>
    
    <div class="comment">
      <p>
        <span class="author">Peter</span> <span class="time">10 februari, 2011 20:17</span>
      </p>

      <p>Vad hände med skärmarna, Jonas? Ska ni vara på samma ställe till den andra mars, eller ska ni åka runt nåt?<br /><br />/ Peter</p>
    </div>
    
    <div class="comment">
      <p>
        <span class="author">Jonas</span> <span class="time">10 februari, 2011 20:54</span>
      </p>

      <p>Vilka skärmar? Nej, vi ska åka runt är tanken. Om vi någonsin kommer iväg. Vi har bokat ett tåg till Udaipur, men blivit satta på &quot;waitlist&quot;... och det är dyrt i Mumbai, så vi måste verkligen härifrån så snart som möjligt. Men planen är iallafall inte att stanna på samma ställe.</p>
    </div>
    
    <div class="comment">
      <p>
        <span class="author">Daniel</span> <span class="time">10 februari, 2011 22:11</span>
      </p>

      <p>Han menar nog flygplansskärmarna.<br /><br />I asien är det sjukt mycket folk :)<br />Man är inte direkt van att få plats på lite yta.<br /><br />Väntar spänt på nästa rapport.<br /><br />/Daniel</p>
    </div>
    
    <div class="comment">
      <p>
        <span class="author">Jonas</span> <span class="time">10 februari, 2011 22:18</span>
      </p>

      <p>Daniel: Ah! Klart han gör! Tänkte på skärmen jag sålde på Tradera, om han undrade något med den, fattade verkligen inte :P Nej, det är verkligen stört mycket folk överallt! Jag hoppas att vi lyckas ta några talande bilder imorgon, rusningstrafiken &quot;hem från jobbet&quot; idag var rätt extrem, speciellt på tågen :)<br /><br />Peter: Jadu, jag började ju klart utforska alla funktioner redan innan start, och klickade runt på olika flygdata (fanns hur mycket som helst, olika kartor, data om temperaturer, hastigheter, lufttryck, etc). När jag försökte zooma lite väl snabbt på en karta så blev allt bara svart. Sen tänkte jag &quot;äh, kan väl inte berott på det&quot; och gjorde samma sak på Majas skärm. Det berodde på det. Sa till flygpersonalen, och de lovade resetta displayerna. Det hjälpte inte...</p>
    </div>
    
    <div class="comment">
      <p>
        <span class="author">Peter</span> <span class="time">11 februari, 2011 12:09</span>
      </p>

      <p>Lätt hänt... Du borde ju få lite uppskattning för att du hittat en bugg i deras system. En flygbiljett eller så.<br />Du fick väl till och med sålt servern eller?<br />Ha det gott och hoppas ni kommer iväg snart!<br />/ Peter</p>
    </div>
    
    <div class="comment">
      <p>
        <span class="author">Jonas</span> <span class="time">11 februari, 2011 20:34</span>
      </p>

      <p>Jag tänkte faktiskt tanken :) Japp, Marcus och Linus hjälpte mig att sälja den i Lund! Inte illa!</p>
    </div>
    
    <div class="comment">
      <p>
        <span class="author">aroha</span> <span class="time">13 februari, 2011 21:07</span>
      </p>

      <p>Minns det du skrev om Shantaram! Nickade och klickande och en hel annan kultur än här. Önskar jag kunde uppleva det du upplever. Och det glädjer mig fortfarande att du gillade boken! Du är den enda jag känner som jag ens skulle komma på tanken kan gilla den - och det gjorde du! Har Jonas läst klart den? <br /><br />När min vän Calle besökte Indien blev han inte långvarig. Tror han skulle vara där i någon månad men drog efter typ två dagar. Han ledsnade på att alla försökte blåsa honom hela tiden. De gav honom låtsasbiljetter till tåget, körde honom åt fel håll i tuktuk etc. Han lämnade Indien i vredesmod. <br /><br />Hur upplever du det?</p>
    </div>
    
    <div class="comment">
      <p>
        <span class="author">aroha</span> <span class="time">13 februari, 2011 21:10</span>
      </p>

      <p>Förresten, angående illaluktade Indien och magsjuka så kan jag glädja dig med att din systerson håller snuskställningarna här hemma medan du är borta. Förra veckan när jag hämtade honom på dagis fick jag veta att han ätit bajs. Sitt eget närmare bestämt. Han hade tagit en näve rakt ur blöjan och mumsat i sig. Förskolefröken hade aldrig varit med om något liknande. Hon trodde dessutom att han tyckt om det... DIN systerson. Blä. Jag kunde inte pussa honom på hela kvällen...</p>
    </div>
    
  </div>
</div>

          </div>
          <div class="right">
            <img class="us" src="/runtjordennu/images/nyastestebild.jpg"/>
            <div class="our-trip">
              <h4>VÅR RESA</h4>
              <h5>15 januari</h5>
              <p class="done">Köpenhamn, Danmark --> Kairo, Egypten</p>
              <h5>20 januari</h5>
              <p class="done">Kairo, Egypten --> Nairobi, Kenya</p>
              <h5>9 februari</h5>
              <p class="done">Dar es Salaam, Tanzania --> Mumbai, Indien </p>
              <h5>2 mars</h5>
              <p class="done">New Delhi, Indien --> Kuala Lumpur, Malaysia --> Koh Samui, Thailand</p>
              <h5>3 april </h5>
              <p class="done">Krabi, Thailand --> Kuala Lumpur, Malaysia --> Sydney, Australien</p>
              <h5>17 april</h5>
              <p class="done">Brisbane, Australien --> Auckland, Nya Zeeland</p>
              <h5>24 april</h5>
              <p class="done">Auckland, Nya Zeeland --> Rarotonga, Cooköarna</p>
              <h5>30 april</h5>
              <p class="done">Rarotonga, Cooköarna --> Los Angeles, USA</p>
              <h5>16 maj</h5>
              <p class="done">Los Angeles, USA --> Hem (via London)</p>
            </div>
            <div class="google-map">
              <a target="_blank" href="http://maps.google.com/maps/ms?ie=UTF8&hl=en&msa=0&msid=112796622693874002748.000493dc0726aa364c995&t=h&z=2">
                <img src="/runtjordennu/images/p_ruttmaja.png"/>
              </a>
              <p>(det går att klicka på kartan)</a>
            </div>
          </div>
        </div>
      </div>
    </div>
  </body>
</html>
